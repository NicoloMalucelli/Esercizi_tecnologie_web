La proposta di una nuova versione per lo standard HTML in seguito la 4.1 venne inizialmente mossa nei confronti del W3C da parte di Firefox e Opera.
Il W3C tuttavia, al tempo impegnato sulla evoluzione di XML e XHTML, rifiutò apertamente l'iniziativa.
Come diretta conseguenza, si venne a creare nel 2004 un'organizzazione finanziata da varie società software, col nome di WHATWG.
Il WHAT WG lavorò intensamente non solo su HTML ma prese infatti in considerazione anche gli script, il css ecc.
Dopo 2 anni, il W3C dovette ammettere l'importanza del lavoro svolto dal WHATWG e unì ai loro componenti anche i membri dei propri workgroup.
Nacque così HTML5.

Oggi il WHAT WG è continuamente al lavoro sull'evoluzione e sul miglioramento di HTML5 e ha considerato esso un "living standard" (standard vivente): nuove feature possono essere introdotte e vecchie funzionalità possono essere rimosse in qualsiasi momento.
Il fatto quindi che non si riesca a giungere a una versione definitiva dello standard viene visto come una feature e non un bug.
Il "WHATWG HTML5 Living Standard" è stato pubblicato nel 2012 ed è continuamente aggiornato.

HTML5 rappresenta una vera evoluzione rispetto alla precedente versione.
HTML5 ha introdotto:
- nuovi elementi semantici (come <header>, <footer>, <article> e <section>)
- nuovi tipi di input per quanto concerne i form (come <number>, <date>, <range>)
- nuovi elmenti grafici (come i canvas)
- nuovi elementi multimediali (come <audio> e <video>)
Questo ultimo aspetto, in particolare, è uno dei principali motivi che ha visto nel tempo l'abbandono di flash. Dopo la sua introduzione, infatti, YouTube ha proprio deciso di ricorrere a HTML5 per la riproduzione dei propri contenuti multimediali.

HTML5 ha anche introdotto nuove API, come quelle inerenti
- la geolocalizzazione
- il drag and drop
- lo storage locale

HTML5 ha anche rimosso alcuni elementi presenti in HTML4 (<dir>, <font>, <center>...), molti dei quali sono stati delegati a CSS (la cui ultima versione è la 3).